# XT-2-challenge-2
XT-2 Challenge 2 | SpaceX klok

Deze klok is ontstaan na diverse schetsen van verschillende concepten. Allereerst was het plan om de cirkel in een diepdruk stijl te weergeven en te laten animeren. In de eerste schetsen zou dit in een boog van rechts naar links gaan of van onderen naar boven. 

Uiteindelijk is het design een cirkel waarin een andere cirkel overlapt en daardoor een vorm creëert: een volle zon, volle maan en alles ertussen. Ook zijn er vier keypoints in tijd aangegeven waarbij de achtergrondkleur, de tekstkleur en de schaduwkleur van de cirkel verandert. De tijden zijn 06:00, 12:00, 18:00 en 23:59. 

De overgang van ochtend naar avond gebeurt door een cirkel die van rechts naar links schuift; hierdoor kan een halve maan geïllustreerd worden. De overgang van avond naar ochtend gebeurt door een cirkel die van onder naar boven schuift; een beweging die we associëren bij het ‘opkomen van de zon’. 

Om 12:00 is de cirkel dus compleet gevuld met de achtergrondkleur en representeert het de zon. Om 23:59 is de cirkel compleet gevuld met de schaduw en representeert het de maan. 

Het kleurenpalet is warm, omdat warme kleuren dichterbij ogen en in de ruimte mij dat een prettigere ervaring leek dan blauwtinten. Daarnaast staan de kleuren mooi bij het houten interieur van de capsules waar de reizigers in verblijven. De kleur van de tijdsweergave heeft een hoog genoeg contrast, zodat het goed afsteekt tegen de desbetreffende achtergrondkleur.

Voor de verschillende schermformaten zijn er relatief kleine veranderingen doorgevoerd. Bij de iPhone wordt de tijd onder de klok weergegeven. Zo wordt het oog eerst naar de animatie getrokken en dan naar de tijd. Bij de iPad wordt de tijdsweergave boven de klok weergegeven. Dit omdat er weinig mogelijkheden zijn om te spelen met andere elementen in combinatie met flexbox. Bij de kleine desktop staat de tekst aan de rechterkant, omdat hier de kijkrichting van Westerse landen is toegepast. Je kijkt wederom eerst naar de animerende cirkel en dan naar de tijd. Bij de grote desktop is de tekst vóór de klok geplaatst, omwille dezelfde reden als de iPad. 

De klok bevat een checkbox om de tijd te versnellen door een var te maken met een boolean operator. Hierdoor is elke weergegeven seconde in werkelijkheid een minuut. Deze optie is toegevoegd, zodat de animatie sneller waargenomen kan worden door de bezoeker. 
